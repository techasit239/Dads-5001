# Mini-Project : อุบัติเหตุคือเธอไม่รัก...

Mini-Project เป็นการศึกษาสถิติอุบัติเหตุที่เกิดขึ้นในช่วงเวลา 2019-2022 เพื่อหาสาเหตุและปัจจัยที่เกี่ยวข้องกับการเกิดอุบัติเหตุ ประเมินมูลค่าความเสียหายที่เกิดขึ้น เสนอแนะแนวทางป้องกันตามความเหมาะสมของแต่ละพื้นที่

# ที่มาของ Project #

ภาพที่ 1 : อัตราตาย จำแนกตามสาเหตุที่สำคัญ ต่อประชากร 100,000 คน ประเทศไทย 2018-2022
<img width="1189" height="590" alt="image" src="https://github.com/user-attachments/assets/17adec26-a318-49b2-8c2d-30e036cc575c" />

ที่มา : กองยุทธศาสตร์และแผนงาน กระทรวงสาธารณสุข (https://spd.moph.go.th/wp-content/uploads/2023/11/Hstatistic65.pdf)

จากภาพที่ 1 แสดงให้เห็นถึง 10 อันดับสาเหตุการตายของคนไทยในช่วงเวลาปี 2018 และ ปี 2022 โดยส่วนใหญ่สาเหตุการเสียชีวิตเกิดจากโรคภัย แต่จะมีสาเหตุการเสียชีวิตที่แตกต่างจากเหตุอื่น ๆ คือ อุบัติเหตุการคมนาคมขนส่ง ซึ่งเป็นการเสียชีวิตเป็นอันดับ 5 ซึ่ง สิ่งที่ทำให้อุบัติเหตุแตกต่างจากโรคภัยส่วนใหญ่ คือ อุบัติเหตุถูกจัดเป็น “สาเหตุการเสียชีวิตที่ป้องกันได้ (preventable cause of death)” เนื่องจากไม่ได้เกิดจากความเสื่อมของร่างกายหรือพันธุกรรมโดยตรง แต่สัมพันธ์กับปัจจัยแวดล้อมและพฤติกรรมมนุษย์ เช่น การขับขี่โดยประมาท การเมาแล้วขับ การไม่ใช้อุปกรณ์ป้องกัน รวมไปถึงคุณภาพของระบบขนส่งและโครงสร้างพื้นฐานทางถนน ซึ่งต้นทุนชีวิตของคนและความเสียหายจากการเสียชีวิตที่เกิดขึ้นถือว่าสูงมาก ดังนั้น การลดการเสียชีวิตจากอุบัติเหตุจึงเป็นประเด็นที่ต้องการมาตรการเชิงนโยบาย การบังคับใช้กฎหมายที่เข้มงวด และการสร้างวัฒนธรรมความปลอดภัยในสังคมการศึกษาและวิเคราะห์สถิติการเสียชีวิตจากอุบัติเหตุจึงมีความสำคัญอย่างยิ่ง ทั้งเพื่อระบุ กลุ่มเสี่ยงหลัก ตามเพศ อายุ ภูมิภาค และประเด็นอื่น ๆ  เพื่อใช้เป็นข้อมูลสนับสนุนการกำหนด มาตรการป้องกันเชิงรุก ที่มีเป้าหมายชัดเจน อันจะนำไปสู่การลดการสูญเสียที่ไม่จำเป็น และสร้างความปลอดภัยให้แก่สังคมไทยโดยรวม

Past 1 : ศึกษาลักษณะของอุบัติเหตุที่เกิดขึ้น พื้นที่ ประเภทของรถ วัน เวลา สภาพอากาศของวันที่เกิดเหตุ จำนวนผู้บาดเจ็บและเสียชีวิต ช่วงอายุ รวมถึงสาเหตุที่เกิดอุบัติเหตุ

Past 2 : ศึกษาตัวแปรที่มีความสัมพันธ์กับการเกิดอุบัติเหตุเปรียบเทียบตัวแปร

Past 3 : กำหนดพื้นที่และกลุ่มเป้าหมายที่ควรเฝ้าระวังเพื่อให้ข้อเสนอเชิงนโยบายที่เหมาะสม

----------------------------------------------------------------------------------------------
## Past 1 : ศึกษาลักษณะของอุบัติเหตุที่เกิดขึ้น ##
 <img width="15066" height="5697" alt="image" src="https://github.com/user-attachments/assets/a68edb11-c20e-4e8b-86d2-6c2776e344a4" />
จากข้อมูลพบว่าในช่วงปี 2019-22 ยอดผู้เสียชีวิตจากอุบัติเหตุมีการเพิ่มขึ้นอย่างต่อเนื่อง ถึงแม้จะอยู่ช่วงโควิด ปี 2020 แต่อุบัติเหตุกลับสูงขึ้นเป็นจำนวนมาก (คาดว่าการมีมาตรการกักตัวจะช่วยลดการเดินทาง) ซึ่งสะท้อนว่าแนวทางแก้ไขที่มีและวิธีลดการเดินทางไม่ได้ช่วยให้อัตราการเกิดอุบัติเหตุบนท้องถนนลดลง เมื่อศึกษาแยกรายวันเพื่อดูช่วงวันที่เกิดอุบัติเหตุ จะพบว่าอุบัติเหตุที่เกิดขึ้นส่วนใหญ่มีความสัมพันธ์กับช่วงเทศกาลโดย 2 เทศกาลหลักที่เกิดอุบัติเหตุสูงสุดคือ ปีใหม่ และ สงกรานต์  นอกจากนี้ยังมีช่วงเดือน 7 ที่อุบัติเหตุเกิดขึ้นสูงซึ่งในช่วงเดือนดังกล่าวมีวันหยุดสองช่วงได้แก่ 4-7 และ 25-28 ซึ่งมีช่วงหยุดยาว ก่อให้เกิดพฤติกรรมการท่องเที่ยวในช่วงหยุดยาวส่งผลให้เกิดการเดินทาง และนำมาซึ่งจำนวนการเกิดอุบัติเหตุที่สูงขึ้น ซึ่งทำให้ประเทศไทยมักจะมีมาตราการเช่น 7 วันอันตราย ที่จะตั้งด่านตรวจเฝ้าระวังในช่วงเทศกาลต่าง ๆ  
    

 
แผนภาพที่ xx จำนวนผู้เสียชีวิตแยกประเภทยานพาหนะ

เมื่อพิจารณาจากข้อมูลพบว่า 3 อันดับแรกของประเภทอุบัติเหตุ (รถกระบะ รถส่วนบุคคล รถจักรยานยนต์) คิดเป็น 65.72 % ของจำนวนผู้เสียชีวิตแยกประเภทยานพาหนะ 
 

